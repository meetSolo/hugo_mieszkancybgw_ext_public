[{"content":"Zabraliśmy głos podczas absolutoryjnej sesji Rady Miasta Gdańsk. Michał Błaut i Jakub Marchwicki mieli okazję wyrazić sprzeciw przeciwko absurdalnej inwestycji tramwajowej.\nMichał Błaut Michał skupił się na kontrowersjach wokół inwestycji tramwajowych w Gdańsku, w szczególności budowy trasy przez ul. Klonową do dworca we Wrzeszczu oraz ul. Bohaterów Getta Warszawskiego. Władze Gdańska przeznaczyły 2 mln zł na dokumentację budowlaną 250-metrowego odcinka trasy przez ul. Klonową, jednak projekt ten jest realizowany bez konsultacji społecznych i bez uzyskania decyzji środowiskowej, co budzi obawy o zlekceważenie procedur ochrony środowiska i interesów mieszkańców.\nPodobne problemy dotyczą wyboru trasy tramwajowej Gdańsk Południe – Wrzeszcz. Mimo że ocena oddziaływania na środowisko wskazywała na korzyści z wariantu przez ul. Do Studzienki, władze miasta wybrały bardziej problematyczny wariant przez ul. Bohaterów Getta Warszawskiego. Decyzja ta została skrytykowana przez ekspertów z Politechniki Gdańskiej, którzy wykazali, że analiza użyta do jej podjęcia była niekompletna i nieobiektywna.\nMieszkańcy czują się ignorowani i oszukiwani, zwłaszcza że dokumentacja budowlana ujawnia problemy wcześniej negowane przez władze, takie jak zagrożenie powodzią w ul. Bohaterów Getta Warszawskiego, co wymaga budowy kosztownego podziemnego zbiornika retencyjnego. Mieszkańcy domagają się większej przejrzystości, uczciwości i uwzględnienia ich interesów w planowaniu inwestycji.\nPełna wypowiedź Michała Błauta - PDF Niebezpieczeństwo wykopu - wersja uproszczona Niebezpieczeństwo wykopu - wersja z dokumentacji Koreferat Politechniki Gdańskiej Koreferat PG - Wariant 1 Koreferat PG - Wariant 2 Porównanie wariantów BGW - Do Studzienki Jakub Marchwicki Jakub \u0026ldquo;wyraził głębokie zaniepokojenie dotyczącą planowanej inwestycji tramwajowej w Gdańsku\u0026rdquo;. Skrytykował brak transparentności i komunikacji ze strony władz miasta, które jego zdaniem systematycznie ignorowały głosy mieszkańców i ekspertów. Jakub podkreślił, że proces informacyjny był nieskuteczny i niewłaściwie prowadzony, co zmusiło go do wielokrotnych interwencji sądowych w celu uzyskania dostępu do kluczowych dokumentów projektowych.\nW swoim wystąpieniu szczegółowo omówił techniczne aspekty projektu, które według niego stanowią poważne zagrożenie dla bezpieczeństwa okolicznych budynków. Wskazał na liczne nieścisłości i braki w dokumentacji projektowej, które mogą prowadzić do osunięcia się gruntu i uszkodzenia fundamentów kamienic. Zwrócił uwagę, że miasto nie przedstawiło wiarygodnych środków zabezpieczających ani planów rekompensaty za ewentualne szkody, co dodatkowo pogłębia obawy mieszkańców.\nPodsumowując, Jakub zaznaczył, że problem nie dotyczy tylko samej trasy tramwajowej, ale także sposobu zarządzania miastem i podejścia władz do obywateli. Wezwał do bardziej transparentnych i profesjonalnych działań, które uwzględniałyby głosy mieszkańców jako kluczowych interesariuszy inwestycji. Podkreślił, że obecna sytuacja jest wynikiem wieloletnich zaniedbań i braku dialogu, co może mieć poważne konsekwencje dla społeczności lokalnej.\nPełna wypowiedź Jakuba Marchwickiego - PDF ","permalink":"/kalendarium/2024-06-20_sesja_rady_miasta/","summary":"\u003cp\u003eZabraliśmy głos podczas absolutoryjnej sesji Rady Miasta Gdańsk. Michał Błaut i Jakub Marchwicki mieli okazję wyrazić sprzeciw przeciwko absurdalnej inwestycji tramwajowej.\u003c/p\u003e","title":"Wystąpienie podczas absolutoryjnej sesji Rady Miasta Gdańsk"},{"content":"Zorganizowaliśmy konferencję prasową o tym jakie ryzyka niesie za sobą forsowany przez miasta sposób posadowienia tramwaju na zbiorniku retencyjnym, czym grozi budowa planowanego przez miasto podziemnego zbiornika, w kontekście tego co nad i co pod ziemią (budynków i sytuacji gruntowej).\nReakcje prasowe na naszą konferencję:\ntrojmiasto.pl: https://www.trojmiasto.pl/wiadomosci/Tramwaj-zniszczy-kamienice-n190043.html Zawsze Pomorze: https://www.zawszepomorze.pl/artykul/14074,protest-na-bohaterow-getta-warszawskiego-w-gdansku-chcemy-usiasc-do-rozmow Radio Gdańsk: https://radiogdansk.pl/wiadomosci/region/trojmiasto/2024/06/06/czesc-mieszkancow-gdanska-nie-chce-nowej-linii-tramwajowej-protest-trwa-posluchaj/ TVP3 - Forum Panoramy: https://gdansk.tvp.pl/77934571/06062024 (dyskusja z Dyrektorem DRMG - Krzysztofem Małkowskim) TVP3 - felieton filmowy: https://gdansk.tvp.pl/77936495/tramwaj-zwany-niepozadaniem Po ostatniej konferencji, nasza sprawa zyskała rozgłos i pod koniec maja uzyskaliśmy dostęp do znacznej części dokumentacji projektowej tramwaju od Dyrekcji Rozwoju Miasta Gdańska. Urząd Miejski nadal odmawia nam wydania niektórych dokumentów, w związku z czym sprawę skierowaliśmy do Wojewódzkiego Sądu Administracyjnego. Została ona zarejestrowana, czekamy na termin rozprawy. Niewydanie nam dokumentacji dowodzi, że “dialog z mieszkańcami” jest tylko frazesem w ustach prezydent Dulkiewicz oraz wiceprezydenta Grzelaka, i że w rzeczywistości, w Gdańsku z władzami można dyskutować jedynie o sprawach które nie kolidują z interesami władz miasta, najlepiej na festynach.\nMiasto ukrywało zagrożenie dla naszych domów Zapoznaliśmy się ze znaczną częścią dokumentacji budowlanej, potrzebnej do uzyskania zgody na budowę i napawa nas ona grozą. Zdajemy sobie już sprawę, czemu urzędnicy pani Dukiewicz nie chcieli podzielić się z nami tymi planami. Teraz już nie tylko domyślamy się, ale wiemy, jakie zagrożenie stanowić będzie dla naszych zabytkowych kamienic powstanie trasy tramwajowej przez ul. Bohaterów Getta Warszawskiego. Przedstawiamy Państwu mapę, na której autorzy dokumentacji zaznaczyli strefy zagrożenia uszkodzeniem budynków albo nawet ich zawaleniem, które może nastąpić już na etapie budowy trasy.\n(pełna mapa: https://mieszkancybgw.pl/tygodniowka/2024-06-03/zasieg_wykopu.pdf) (mapa uproszczona: https://mieszkancybgw.pl/tygodniowka/2024-06-03/zasieg_wykopu-uproszczony.pdf)\nZ czego wynika to zagrożenie? Okazuje się, że wraz z budową torowiska władze miasta zdecydowały się umieścić pod powierzchnią naszej ulicy podziemny zbiornik retencyjny, który ma zastąpić dotychczasowy znacznie węższy kanał ulgi Potoku Królewskiego. Do jego wykonania niezbędne jest z kolei wykonanie głębokich otwartych wykopów w bliskim sąsiedztwie naszych domów. Betonowe komory mają mieć wielkość prawie 6 na 2 metry. Tu trzeba dodać, że władze miasta starając się o decyzję środowiskową wystąpiły o możliwość przebudowy Kanału Potoku Królewskiego, ale miało się to zamykać w przekroju wewnętrznym 3 na 2 metry. Jest to skandaliczna niezgodność projektu budowlanego, który powinien realizować uzgodnienia zapisane w decyzji środowiskowej.\nW wyniku tej bezprawnej zmiany zbiornik niebezpiecznie zbliża się do naszych domów na tyle, że wykopy potrzebne do przygotowania podziemnych komór zbiornika, bezpośrednio zagrażać zaczynają konstrukcji naszych domów. W jaki sposób? Sam zbiornik retencyjny, znajdzie się w wykopie otwartym, o głębokości poniżej poziomu wód gruntowych. W takim przypadku w wykopie pozostaje woda, która musi zostać odpompowana. Będzie to miało dwojakie skutki.\nPo pierwsze, z samej analizy geologicznej wynika że podstawowa warstwa gruntów pod naszymi kamienicami to torfy i namuły, czyli resztki roślin, patyki i błoto. Osuszenie tej warstwy spowoduje drastyczne obniżenie ich spoistości i objętości - co z ogromnym prawdopodobieństwem zakońcyć się może zapadnięciem się naszych kamienic. Po drugie, jako że proces odpompowywania jest mechaniczny, może prowadzić do powstawania nienaturalnych lejów i zapadlisk, które ze względu na niewielką odległość od budynków - mogą im zagrażają. Jako że grunty, na których posadowione są domy nie spełniają parametrów nośności więc ryzyko ich podmycia jest znacznie większe. Podejście zaprezentowane przez miasto jest niezgodne z trybem postępowania opisanym w opracowaniach na który powołują się sami autorzy projektu budowlanego (fragment z opracowania: Walery Kotlicki, Lech Wysokinski, “Ochrona zabudowy w sasiedztwie glebokich wykopów” - Instytut Techniki Budowlanej, Warszawa 2002)\nObecnie władze miasta są już na kolejnym etapie i dysponują dokumentacją wykonawczą, której również nam nie chcą przekazać, a nie tylko nie podjęły żadnych rozmów z nami, ale wręcz tak długo jak to możliwe utrudniały nam dostęp do informacji. Bez dokumentacji wykonawczej nie wiemy, jak zabezpieczone będą nasze domy - a widać że jest przed czym je zabezpieczać. Niestety informacji na temat dokumentacji wykonawczej miasto nie chce udostępnić. Termin przygotowania tej części dokumentacji minął 2 maja, a mieszkańcy wciąż nie mogą się zapoznać ze szczegółami.\nŻądamy informacji o zabezpieczeniu kamienic na czas planowanej budowy. Wpływ zbiornika na środowisko (opisany w rozdziale 7 projektu budowlanego - “Wpływ inwestycji na środowisko”), to zbiór ogólników żywcem przepisanych z Wikipedii, bez jakiegokolwiek odniesienia do obowiązującej decyzji środowiskowej, a wręcz z jej pominięciem.\nPrzygotowanie takiej inwestycji na etapie projektu budowlanego winno zawierać elementy, takie jak: projekt obudowy i technologii wykonania wykopu, prognoza ekstremalnych przemieszczeń terenu, ocena wpływu na stan sąsiednich budynków, ocena skutków, graniczne wartości przemieszczeń. W przypadku realizacji zagrażającej konstrukcji budynków zalecane są uzgodnienia ze sąsiadami. Co natomiast proponuje miasto? Wyłącznie ogólniki: “Na etapie realizacji zostanie wykonany przez Wykonawcę projekt technologiczny obudowy wykopów (rozdział 5.1.4 Tomu II /3 - budowa i przebudowa odcinków potoku królewskiego)”. Jakiej obudówy, o jakich przekrojach, w jakiej technologi wykonanej - to są pytania na które specjaliści opiekujący się naszymi zabytkowymi kamienicami nie są w stanie otrzymać odpowiedzi.\nZagrożenie nie ustanie po zakończeniu budowy zbiornika i torowiska Zbiornik retencyjny oznacza zabetonowanie ulicy. To są 100-letnie domy stojące na drewnianych palach. Poziom wód w naturalny sposób uległ obniżeniu z 2 do 4 metrów pod poziomem gruntu. Dalsze betonowanie ulicy oznacza odcięcie wschodniej strony ulicy Bohaterów Getta Warszawskiego od naturalnych cieków wodnych, co w dalszej perspektywie może doprowadzić do całkowitego odsłonięcia pali. Niedobór wody spowoduje ich zagrzybienie, zmurszenie i narażenie konstrukcji budynków. To są rzeczy, które można zabezpieczyć, ale nie wiemy nawet, czy takie zabezpieczenia są planowane. Nie chcemy, aby ta część Górnego Wrzeszcza zaczęła się walić, jak ma to miejsce z kościołami czy kamienicami na Starym Mieście. Problemy hydrologiczne są realne, a to, co miasto planuje na Bohaterów Getta w żaden sposób nie rozwiązuje problemów, a wręcz tylko je pogłębia.\nZbiornik retencyjny to też proces napełniania i spuszczania wody, który dodatkowo wpływa na ruchy gruntu. Wpływa w sposób, który w żaden sposób nie był objęty analizą środowiskową. Dynamiczne obciążenia tego rodzaju nigdy bowiem nie były przedmiotem badań. Zatrzymanie tramwaju na światłach na skrzyżowaniu BGW i Grunwaldzkiej to kolejne kilkadziesiąt ton nacisku, kolejne obciążenia dynamiczne niepoddane analizom.\nA nie doszliśmy jeszcze do zabezpieczenia kamienic przed wpływem drgań podczas eksploatacji. Nie wiemy nic o planowanych dylatacjach i czy w ogóle będą. Nie zostały wykonane badania odnoszące się do istniejącego taboru tramwajowego oraz istniejącej infrastruktury. Urzędnicy mówią: w Nowym Porcie tramwaj też jeździ blisko starych kamienic. Tamtejsza zabudowa została zbudowana po zbudowaniu linii tramwajowej i była od początku projektowana z uwzględnieniem sąsiedztwa wibracji i hałasu odtramwajowego. Nasze domy stoją na drewnianych palach na terenach słabonośnych i z pewnością żadnemu z projektantów sprzed 120 lat przez myśl nie przeszło puszczenoie w tym miejscu linii tramwajowej. Poza tym ten tramwaj na ulicy Wolności, który według korytarzowych informacji w urzędzie miasta ma zostać zlikwidowany. Czy w naszym przypadku ktoś po prostu cynicznie liczy, że nasze domy samodzielnie się zawalą?\nChcemy merytorycznej dyskusji ekspertów nad projektem wykonawczym Prezydent Grzelak posługuje się kruczkami prawnymi, próbując przepchnąć ogromny zbiornik retencyjny pod przykrywką przebudowy kanału Potoku Królewskiego. Kruczkami prawnymi posługuje się miasto, przepychając decyzję kolanem. Jak również Pomorski Wojewódzki Konserwator Zabytków, wydając decyzję w tydzień po objęciu stanowiska, robiąc to w takim tempie, że zapomniał objąć nadzorem architektonicznym kilka kamienic w ciągu ulicy (szczególnie tych najbardziej narażonych na uszkodzenie konstrukcji podczas prac budowlanych). Nie zaskakuje zatem, że Miasto Gdańsk tak entuzjastycznie pisało o powołaniu nowego konserwatora zabytków, jako najbardziej wyczekiwanej zmianie personalnej nowej władzy. Nie zaskakuje zatem, że Miasto Gdańsk tak niechętnie dzieliło się szczegółami planowanej inwestycji tramwajowej.\nRozumiem, że projekty się zmienia, że żaden plan nie jest w stanie przetrwać zderzenia z rzeczywistością. Tutaj jednak mamy do czynienia z - mówiąc delikatnie - nonszalancją i ryzykowaniem cudzym dobytkiem. Nie zmienia się w tak znaczący sposób projektów, w sytuacji gdy zmiany mogą bezpośrednio zagrażać ludziom i budynkom, mając tak kolosalny wpływ na środowisko. A takim zagrożeniem jest budowa zbiornika retencyjnego, takim zagrożeniem jest niezbadany wpływ na budynki mechanizmu opróżniania i napełniania zbiornika. Nie wspominając o kilkudziesięcio tonowych tramwajach, przejeżdżających 4 metry od kamieniec.\nŻądamy merytorycznej dyskusji. Nie może być tak, że o projekcie dowiadujemy się z korytarzowych półsłówek bądź wypowiedzi Michała Tuska w mediach społecznościowych. W dodatku wypowiedzi niespójnych, według których tramwaj będzie jeździł co 100 sekund, co 3 minuty, co 5 minut, co 10 minut. Każda osoba mówi co innego. Jeżeli w kwestiach tak podstawowych, jak planowany takt tramwaju nie potrafimy uzyskać od miasta jednoznacznych informacji, to jak mamy być spokojni o kwestię zabezpieczeń przed zawaleniem naszych domów.\nOczekujemy spotkania z prezydent Aleksandrą Dulkiewicz. Oczekujemy pojawienia się pani prezydent na miejscu, bo chyba nie zdaje sobie sprawy z poczynań jej urzędników. Oczekujemy poważnej, rzeczowej rozmowy - a nie stwierdzeń, że komuś robi się przykro z powodu plakatów. Mi robi się przykro, że mój dom jest w strefie zagrożonej zawaleniem. Oczekujemy merytorycznej dyskusji nad szczegółami projektu, konkretów dotyczących zabezpieczenia naszych domów, a nie ogólników i pustych zapewnień, że “wszystko będzie dobrze”.\n","permalink":"/konferencje/2024-06-06_ryzyka_budowlane_konferencja/","summary":"\u003cp\u003eZorganizowaliśmy konferencję prasową o tym jakie ryzyka niesie za sobą forsowany przez miasta sposób posadowienia tramwaju na zbiorniku retencyjnym, czym grozi budowa planowanego przez miasto podziemnego zbiornika, w kontekście tego co nad i co pod ziemią (budynków i sytuacji gruntowej).\u003c/p\u003e","title":"Konferencja o szczegółach projektu budowlanego"},{"content":"O tym co jest w dokumentacji, o wykopie, o trakcji i planach zabrania głosu podczas sesji absolutoryjnej rady miasta.\nDrodzy sąsiedzi i przyjaciele,\nJesteśmy w trakcie analizy dokumentacji budowlanej którą otrzymaliśmy z Dyrekcji Rozbudowy Miasta Gdańska. Jest tego dużo, ale już wiemy że nie otrzymaliśmy wszystkiego. Wystąpiliśmy o dodatkowe dokumenty, takie jak plany dotyczące przebudowy ulicy Do Studzienki (w ramach tego samego działania inwestycyjnego co tramwaj) bądź projekty wykonawcze naszego odcinka (Fiszera - Grunwaldzka, przez Bohaterów Getta Warszawskiego). Projekty wykonawcze są szczególnie istotne, bo tam powinien znaleźć się opis w jaki sposób inwestor (czyli miasto) planuje zabezpieczyć nasze domy przed zawaleniem, zarówno w trakcie budowy jak i podczas późniejszej eksploatacji. A jest przed czym zabezpieczać. Już oficjalnie wiemy, że naszym domom grozi podczas prac budowlanych katastrofa budowlana. Na załączonym elemencie dokumentacji jasno widać potencjalny wpływ wykopu pod ulicą na nasze kamienice. To także dowód na to, że na poprzednich etapach uzgodnień byliśmy oszukiwani i władze oraz firmy działające na ich zlecenie ukrywały przed nami realne ryzyko jakie niesie ta inwestycja Pobierz pełen PDF: https://mieszkancybgw.pl/tygodniowka/2024-06-03/zasieg_wykopu.pdf\nPodczas dotychczasowych rozmów z miastem byliśmy oszukiwani także w innych kwestiach. Zwodzono nas, że po naszej ulicy pojadą tramwaje akumulatorowe i nie trzeba będzie zawieszać trakcji elektrycznej. Trakcja oczywiście wbrew obietnicom została zaplanowana - jak na zdjęciu poniżej. Pobierz cały PDF: https://mieszkancybgw.pl/tygodniowka/2024-06-03/wizualizacja_trakcja.pdf\nWłaśnie na temat tych zmian w projekcie, oraz wpływu jaki będą one miały na nasze zabytkowe domy, planujemy kolejną konferencję prasową w tym tygodniu. Poinformuję o niej osobnym mailem, jak już potwierdzimy termin. Co do aktywnych działań, złożyliśmy zgłoszenia aby zabrać głos podczas absolutoryjnej sesji rady miasta (zgłoszony został Michał i ja - będziemy mieli 10 minut na sprawy tramwajowe). Sesja odbędzie się 20 czerwca i dzięki Waszym podpisom, jako pierwszy zgłosiliśmy się do udziału w debacie. Nasze zgłoszenie zostało już zarejestrowane.\nChcemy zaprosić Was na ogólne spotkanie z prezentacjami dotyczącymi szczegółów projektu. Uważamy że jest ono konieczne, bo dalsze działania wymagać będą często działania dużą grupą, będziemy musieli pokazać że jest nas wielu/wiele i że jesteśmy zdeterminowani… nadal zdeterminowani, mimo że chory pomysł tramwaju zatruwa nam życie od 8 lat.\nW tym momencie może warto zastanowić się , co nasze działania dały, dają lub dadzą w przyszłości? W założeniu władz miasta budowa tramwaju miała być szybką inwestycją przeprowadzoną przy biernej postawie nieświadomych mieszkańców. Nie było na to szans od początku - bardzo źle trafili. Działania władz spotkały się z protestami i silną merytoryczną odpowiedzią ze strony świetnie zorganizowanych i odpowiedzialnych mieszkańców. Starano się nas zawstydzić, zahukać i włożyć w nasze usta argumenty, których nie stosowaliśmy. To też się nie powiodło, choć korzystając z przewagi w dostępie do mediów, miasto próbowało przyprawiać zaczęto nam gębę oszołomów hamujących rozwój miasta. Mimo tego udało nam się zmusić władze miasta do przeprowadzenia części niezbędnych badań i do wycofania się z niektórych, szczególnie niekorzystnych dla nas rozwiązań. Nie dopuściliśmy, żeby na naszej ulicy wprowadzić strefę, w której nie obowiązywałyby normy hałasu i drgań.\nTeraz powoli spadają maski i to co było ukrywane przez urzędników, wychodzi na jaw w dokumentacji którą zdobyliśmy. Okazuje się że to my mieliśmy rację i co najważniejsze okazuje się to zanim wkopano pierwszą łopatę. Czy to coś zmienia? Tak, w zasadzie wszystko. Nadal możemy wstrzymać inwestycje w takim kształcie. Dostrzegamy dużą ilość istotnych nieprawidłowości. A jeśli nie uda się powstrzymać trasy tramwajowej? To i tak warto walczyć o swoje prawa i racje. Urzędnicy, prezydenci czy opłacani przez nich projektanci nie mogą już udawać, że o niczym nie wiedzieli albo że czegoś się nie spodziewali. Dzięki temu nie tylko my będziemy ryzykować, że nasze domy się zaczną chwiać, ale i oni muszą się zacząć obawiać że w razie katastrofy spadnie na nich odpowiedzialność, bo działali z pełną świadomością. To wszystko jest przez nas dokumentowane i nagłaśniane. Nie będziemy siedzieć cicho i nie zapomnimy.\nPamiętajmy, sprawa tramwajowa to nasza wspólna sprawa. Przygotowanie wymaga wiele pracy, wielu osób. A tych osób jest zawsze za mało,wszyscy mają pracę, dom i dla nikogo nie jest to pełnoetatowe zajęcie. Z kolei mamy przeciwko sobie osoby, które zawodowo zajmują się tematami inwestycyjnymi, my robimy to w wolnym czasie. Właśnie dlatego potrzebne są każde ręce do pomocy. Mamy dużo dokumentacji do przeanalizowania, dużo telefonów do wykonania, dużo pism do napisania, i jeszcze więcej ulotek do rozniesienia.\nNajbardziej potrzebne jest, doświadczenie w komunikacji w social media, w redagowaniu tekstów na potrzeby strony internetowej, znajomość inżynierii środowiskowej, geodezji, hydrologii, wydatkowaniu środków unijnych, specustawie drogowej, dostępie do danych publicznych i środowiskowych. Ale pomóc może każdy, nie tylko specjalista. Potrzebujemy frekwencji na demonstracjach i spotkaniach władzami, komentowania w internecie, a nawet po prostu rozmów z rodziną i ze znajomymi o naszym problemie i przekonywania ich do naszych racji. To dzięki temu możemy dużo zdziałać.\n","permalink":"/tygodniowka/2024-06-03/","summary":"\u003cp\u003eO tym co jest w dokumentacji, o wykopie, o trakcji i planach zabrania głosu podczas sesji absolutoryjnej rady miasta.\u003c/p\u003e","title":"Tygodniówka tramwajowa #2"},{"content":"Nagraliśmy odpowiedź wideo na wywiad wiceprezydenta Piotra Grzelaka w Radiu Gdańsk, wywiad w którym prezydent poświęcił nam sporo czasu.\n17 maja 2024 wiceprezydent miasta Gdańska, Piotr Grzelak, udzielił Radiu Gdańsk wywiadu, podczas którego poświęcił nam sporo czasu. Specjalnie piszemy nam, a nie sprawie tramwajowej, ponieważ wypowiedzi wiceprezydenta skupiały się na personalnych atakach i w żadnym stopniu nie były merytorycznie. Oto link do wywiadu, a poniżej transkrypcja: link to wywiadu\nPostanowiliśmy nagrać odpowiedź aby rozprawić się z półprawdami i kłamstwami prezydenta miasta.\nEpilog. 31 maja 2024 ostatliśmy z Dyrekcji Rozbudowy Miasta Gdańska ostatnią część dokumentacji o którą występowaliśmy. Jak bardzo prezydent Grzelak mija się z prawdą niech świadczy cytat z wiadomości jednego z urzędników, właśnie z 31 listopada.\nPowyższe materiały wyczerpują zakres żądania zawarty w Pańskim wniosku o udostępnienie informacji publicznej z dn. 14 kwietnia br.\nTranskrypcja wypowiedzi Piotra Grzelaka Fragmenty odnoszące się do tramwaju przez ulicę Bohaterów Getta Warszawskiego\nRG: Zatrzymajmy się na temacie nowej linii tramwajowej przez Piecki Migowo do Wrzeszcza bo mieszkańcy ponownie protestują ci z piecyk wcześniej była też o tym mowa nie godzą się na budowę tunelu podziemnego wzdłuż ulicy Wileńskiej, ale najgłośniej protestują mieszkańcy Bohaterów Getta Warszawskiego tuż przy radiu. Na płotach wiszą banery z hasłami chcemy dialogu, nie slalomu tramwajowego, żądamy ujawnienia ukrywanej dokumentacji, boimy się że nasze domy się zawalą. Ja co do zasady rozumiem te protesty mieszkańców bo pewnie też bym nie chciała żeby moją wąską uliczką nagle przejeżdżał tramwaj, ale zdaniem mieszkańców wciąż jest wiele pytań bez odpowiedzi to na przykład sposób przebiegu trakcji czy budowa podziemnego zbiornika retencyjnego, jak on wpłynie na ulicę czy w ogóle jaki wpływ linia tramwajowa będzie miała na na te stare zabytkowe kamienice? No pytań jest wciąż wiele i mieszkańcy chcą pełnej informacji przed ogłoszeniem przetargu czy uzyskają te informacje?\nPG: My w tym dialogu jesteśmy od 2016 roku w kwestii Gdańsk Południe Wrzeszcz tego tramwaju tak naprawdę odbyło się na samym początku pięć spotkań między innymi to piąte spotkanie to było spotkanie z mieszkańcami ulicy Bohaterów Getta Warszawskiego bo oczywiście cała linia tramwajowa jest podzielona na ileś odcinków każdy z tych odcinków ma swoje wyzwania. Ale po pierwsze trzeba powiedzieć że to jest linia tramwajowa niezwykle ważna dla Gdańska. Bo obsługująca pewne blisko 100 000 mieszkańców dzielnic południowych Gdańska. Ale po drugie też pozwalająca mieszkańcom zaproponować nową ofertę komunikacyjną. Dzisiaj takim najtrudniejszym węzłem gordyjskim w mieście jeśli chodzi o tramwaje jest węzeł Hucisko. I ten węzeł ma już zerową dodatkową przepustowość dla tramwajów. Nie ma innej alternatywy poprowadzić tramwaje dzisiaj w niż przez węzeł Hucisko i nie ma szansy zwiększyć oferty dla budujących się wzrastających tych dzielnic. Gdańsk Południe Wrzeszcz to jest tak naprawdę do domknięcie drugiej obwodnicy, można by powiedzieć tramwajowej w kierunku Wrzeszcza i Oliwy, a 1/3 mieszkańców Gdańska południe nie jedzie do Gdańska Głównego tylko jedzie w kierunku Wrzeszcza i Oliwy.\nOczywiście na każdym z etapów mamy wyzwania, mamy rozmowy z mieszkańcami również, ze Stowarzyszeniem Dolina Królewska. Jesteśmy non stop w rozmowie; przypomnę że na wielu etapach procedury środowiskowej odbywały się te konsultacje społeczne.\nRG: Oni mówią że to były spotkania informacyjne a nie konsultacje.\nPG: Oni mówią o tych pierwszych pięciu spotkaniach, natomiast przypomnę że to jest (projekt) który wymaga decyzji środowiskowej, to w ramach tej procedury również jest środowisko związane z ludźmi, bo my też jesteśmy częścią środowiska naturalnego. W związku z czym cała konsultacja społeczna odbywa się pod rygorem właśnie tej procedury środowiskowej. Stowarzyszenie Dolina Królewska zadawało mnóstwo pytań i na te wszystkie pytania otrzymała odpowiedź. Później skarżyła naszą decyzję środowiskową ale yy to ich zaskarżenie się nie ostało.\nRG: Proszę powiedzieć, bo eksperci z Politechniki Gdańskiej mówią że też nie wiedzieli uzasadnienia że żeby ta linia tramwajowa właśnie Bohaterów Getta Warszawskiego dla szła tędy gdzie idzie, a nie jakąś inną trasą? bo wiemy że do studzienki też tam nie było nie było opcji ale na przykład w okolicy yyy uniwersyteckiego centrum Klinicznego dlaczego akurat tędy. Dlaczego miasto się uparło?\nPG: Miasto przede wszystkim słucha ekspertów dotyczą związanych z organizacją ruchu i oczywiście też w kontekście środowiskowym te kwestie analizujemy. Trzeba sobie powiedzieć jasno jaki jest cel tej linii tramwajowej: cel ten tej linii tramwajowej jest połączenie z dworcem we Wrzeszczu i połączenie w kierunku północnych czyli dzielnic Gdańska. Przez ulicę Do Studzienki byłoby to rozwiązanie karkołomne, uderzające w duży węzeł komunikacyjny czyli skrzyżowaniem Grunwaldzkiej z Do Studzienki czy Miszewskiego. I tak naprawdę nie zapewniałoby tego efektu komunikacyjnego. Bo tramwaj nie mógłby się wpinać nie byłoby szansy na połączenie tramwajów, które by jechały w kierunku dworca we Wrzeszczu. Ul Bohaterów Getta na tym krótkim odcinku pozwala właśnie na tego typu włączenie i organizacji ruchu jest to najlepsze rozwiązanie pod względem pod sytuacji i mieszkańców. Zawsze niestety jest tak że jak przebiega jakaś inwestycja ona może w mniejszym lub większym stopniu dotykać interesów poszczególnych mieszkańców ale też warto powiedzieć my mówimy o mieszkańcach ale tak naprawdę mówimy o Stowarzyszeniu Dolina Królewska, na czele które stoi pan Michał Błaut. To wieloletni orędownik tego żebyśmy odwracali tak zwaną piramidę ruchów w mieście to znaczy żebyśmy przesiadali się na rowery ewentualnie przesiadali się na komunikację publiczną, ale też jest mieszkańcem tej okolicy. I tutaj jednak uważam że trochę nie jest w zgodzie z własnymi wartościami; to znaczy w momencie kiedy próbujemy zaproponować ofertę komunikacyjną efektywną właśnie dobrą dla mieszkańców Gdańska Południe, on mówi nie okej, ale nie na moim podwórku. I ten syndrom jest znany socjologii ze zawsze koszula standardowy syndrom.\nRG: Ale czy to sprawdzaliście czy możecie zagwarantować mieszkańcom że ich kamienice ich domy są bezpieczne?\nPG: My przede wszystkim proponujemy pełen monitoring, i podczas prac i później, stanu ich kamienic. Zaproponowaliśmy możliwość założenia odpowiednich reperów po to aby ten monitoring był prowadzony. Na na razie nie mamy zgody mieszkańców. Myślę że warto żeby na to się zgodzili, będziemy pracowali nad tego typu inwestycją w pełnej transparentności i też myślę, że że warto powiedzieć że no to nie jest wyjątek. W skali Europy wręcz to jest reguła, że tego typu ulicę służą również dla komunikacji tramwajowej. Choćby w Polsce warto wybrać się do Katowic zobaczyć jak taka linia tramwajowa funkcjonuje.\nRG: Czy dostaną pełną informację zanim ten przetarg ruszy jak będzie wyglądała jak będzie przebiegała ta linia tramwajowa, także trakcja?\nPG: Mieszkańcy byli umówieni do Dyrekcji Rozbudowy Miasta Gdańska na połowę maja bo przyszli na koniec kwietnia rozmawiali o o tej linii chcieli zobaczyć pełen wgląd do tej dokumentacji. Umówiliśmy się na połowę Maja i zamiast przyjść do Dyrekcji Rozbudowy Miasta Gdańska, to nawet nie powiem, że mieszkańcy, tylko to Stowarzyszenie Dolina Królewska, która od samego początku robi wszystko żeby zablokować tę inwestycję, zrobiło konferencję prasową. To też trochę świadczy o intencjach, nie o tym żeby zrozumieć na czym polega ta inwestycja, tylko żeby za wszelką cenę ją zablokować.\n","permalink":"/kalendarium/2024-05-27_miasto_ukrywa_dokumentacje/","summary":"\u003cp\u003eNagraliśmy odpowiedź wideo na wywiad wiceprezydenta Piotra Grzelaka w Radiu Gdańsk, wywiad w którym prezydent poświęcił nam sporo czasu.\u003c/p\u003e","title":"Miasto ukrywa, że ukrywa dokumentacje"},{"content":"Pierwsza tygodniówka po wznowieniu. O tym że otrzymaliśmy część dokumentacji\nDrodzy sąsiedzi, Nasza sprawa tramwajowa nabiera rozpędu. Na początek dobra wiadomość: w ubiegłą środę (21 maja) udało nam się odebrać (prawie) kompletną dokumentację projektową, dokumentację wszystkich odcinków planowanego tramwaju. Po prawie dwóch miesiącach zwlekania, zwodzenia i trzech skargach do Wojewódzkiego Sądu Administracyjnego. Teraz, wraz z naszymi ekspertami analizujemy to co jest zawarte w dokumentacji i przygotowujemy kolejne kroki prawne.\nNiezależnie od samej dokumentacji, planujemy kolejne “akcje miejskie”. W najbliższą sobotę i niedzielę (25 i 26 maja), wypatrujcie nas popołudniami na skrzyżowaniu Bohaterów Getta Warszawskiego i Politechnicznej - jest m.in. kilka nowych banerów do namalowania. Jednakże, przede wszystkim, potraktujmy to jako okazję aby się spotkać, porozmawiać i dowiedzieć się jak najwięcej o samej inwestycji. Jak będzie wyglądała planowana jest trasa, co może czekać nasze budynki - będziemy mieli ze sobą plany, mapy. W kolejnych wiadomościach tramwajowych przygotowujemy więcej konkretów, teraz najłatwiej rozeznać się osobiście.\n","permalink":"/tygodniowka/2024-05-24/","summary":"\u003cp\u003ePierwsza tygodniówka po wznowieniu. O tym że otrzymaliśmy część dokumentacji\u003c/p\u003e","title":"Tygodniówka tramwajowa #1"},{"content":"Zorganizowaliśmy konferencję prasową o tym jak miasto utrudnia nam dostęp do dokumentacji projektu tramwaju na ulicy Bohaterów Getta Warszawskiego\nPoniżej reakcje dziennikarzy na nasz protest:\nPanorama TVP3: https://gdansk.tvp.pl/668442/panorama Radio Gdańsk: https://radiogdansk.pl/wiadomosci/region/trojmiasto/2024/05/14/bohaterow-getta-warszawskiego-protest/ Wyborcza Trójmiasto: https://trojmiasto.wyborcza.pl/trojmiasto/7,35612,30969813,nie-chca-linii-tramwajowej-pod-oknami-i-maja-ku-temu-nowe-argumenty.html Trójmiasto.pl: https://www.trojmiasto.pl/wiadomosci/Protest-na-ul-Bohaterow-Getta-Warszawskiego-Co-dalej-z-linia-Gdansk-Poludnie-Wrzeszcz-n189275.html Dziennik Bałtycki: https://dziennikbaltycki.pl/na-bohaterow-getta-warszawskiego-znow-protestuja-przeciw-budowie-trasy-tramwajowej/ar/c1-18532621 Zawsze Pomorze: https://www.zawszepomorze.pl/artykul/13713,gdansk-znowu-wrze-wokol-tramwaju-przez-ul-bohaterow-getta-warszawskiego Transkrypcja wypowiedzi Piotra Grzelaka dla Radia Gdańsk Piotr Grzelak - wypowiedź dla Kuby Kaługi - 14 maja 2024\nKK: Panie prezydencie, jaka jest szansa na to żeby osoby ze stowarzyszenia Królewska Dolina, żeby mieszkańcy ulicy Bohaterów Getta Warszawskiego mogli zapoznać się z tą dokumentacją projektową dotyczącą jednak inwestycji która zmieni ich życie?\nPG: Z moich informacji z Dyrekcji Rozbudowy Miasta Gdańska, wiem że Stowarzyszenie Dolina Królewska umówiła się że pełna dokumentacja zostanie przekazana w połowie maja. Tam prosili o ileś dokumentów, które trzeba było pozbierać razem i to przygotować. No i jak rozumiem dzisiaj zorganizowali konferencję prasową zamiast pójść do DRMG i pobrać tę dokumentację.\nKK: Dzisiaj na konferencji prasowej mówili między innymi o tym że dostali informację z dyrekcji rozbudowy miasta Gdańska że dopiero po ogłoszeniu przetargu będzie możliwe przedstawienie tej dokumentacji mieszkańcom. Oni mają jednak swoje wątpliwości bo docierają do nich jakieś szczątkowe informacje o tym co jest w szczegółach projektu. No i chcieliby zapoznać się z tym przed faktem\nPG: Na pewno musimy działać zgodnie z przepisami, jeżeli mówimy o dostępie do informacji w zakresie postępowania który w tej chwili jest przygotowana, a jesteśmy na ostatnim etapie przygotowania do realizacji tej inwestycji, to też te ustawy musimy brać pod uwagę. Prawda jest taka że projekt jest przygotowany od 2016 roku w tamtym czasie odbyło się pięć spotkań z mieszkańcami. Była przeprowadzona pełna procedura decyzji środowiskowej mieszkańcy w postaci stowarzyszenia i pana prezesa Błauta odwoływali się w aż do samego końca czyli do Naczelnego Sądu Administracyjnego. Decyzja się uprawomocniła i jest dzisiaj wykonalne i my będziemy ją realizować.\n","permalink":"/konferencje/2024-05-14_konferencja_prasowa/","summary":"\u003cp\u003eZorganizowaliśmy konferencję prasową o tym jak miasto utrudnia nam dostęp do dokumentacji projektu tramwaju na ulicy Bohaterów Getta Warszawskiego\u003c/p\u003e","title":"Konferencja o nieudostępnianej dokumentacji"},{"content":"26 listopada 2019, decyzją wiceprezydenta Alana Aleksandrowicza, Miasto Gdańsk wycofało się z przebiegu tramwaju przez ulicę Do Studzienki. Z wariantu lepiej ocenianego, biegnącego w rezerwie terenowej, wzbudzającego mniej kontrowersji.\nŻródłowe dokumenty:\nUwagi mieszkańców w postępowaniu o decyzję środowiskową dla wariantu Bohaterów Getta Warszawskiego Odpowiedź miasta w kwestii wariantowania. Oficjalne wycofanie wniosku o decyzję dla wariantu Do Studzienki ","permalink":"/kalendarium/2019-11-26_wycofanie_wniosku_do_studzienki/","summary":"\u003cp\u003e26 listopada 2019, decyzją wiceprezydenta Alana Aleksandrowicza, Miasto Gdańsk wycofało się z przebiegu tramwaju przez ulicę Do Studzienki. Z wariantu lepiej ocenianego, biegnącego w rezerwie terenowej, wzbudzającego mniej kontrowersji.\u003c/p\u003e","title":"Wycofanie wniosku o decyzję środowiskową dla wariantu Do Studzienki"},{"content":"Na zlecenie Dyrekcja Rozbudowy Miasta Gdańska siedzibą, zespół naukowców Politechniki Gdańskiej, pod przewodnictwem dr hab. inż. Kazimierz Jamroz, prof. nadzw. PG, przygotował koreferat do analizy wielokryterialnej wariantów przebiegu trasy Nowa Politechniczna w Gdańsku.\nRaport Politechniki Gdańskiej Treść raportu Załączniki Plansze Wariant W1.1A1 Wariant W1.1B4_1 Wariant W1.1B4_2 Wariant W1.1C1_1 Wariant W1.1C1_2 Wnioski przedstawione przez naukowców Politechniki Gdańskiej Trasa Nowej Politechnicznej wraz z trasą Nowej Bulońskiej stanowią ważny element rozbudowy układu transportowego Gdańska, łączący Dolny i Górny Taras. Mając na względzie powyższą rangę i usytuowanie przedmiotowego połączenia, w koreferacie do dokumentacji projektowej firmy \u0026ldquo;Mosty Katowice\u0026rdquo; wskazano na następujące wnioski i rekomendacje:\nJednym z istotnych dokumentów jakie winny być sporządzone, przed rozpoczęciem prac nad projektem przebiegu tramwaju w ciągu Trasy Nowa Politechniczna, powinno być Studium Rozwoju Transportu w Gdańsku, ze szczególnym uwzględnieniem rozwoju Systemu Transportu Szynowego jako opracowania przedprojektowego, określającego uwarunkowania i potrzeby w przebudowie oraz organizacji transportu zbiorowego, w tym przede wszystkim układu tramwajowego. Dokument taki stanowiłby wsparcie merytoryczne w projektowaniu nowych tras tramwajowych w Gdańsku. Wykonana w opracowaniu „Koncepcja programowa” analiza wielokryterialna wymaga uzupełnienia o inne, ważne dla wyboru preferowanego wariantu kryteria oraz dane pozwalające na obliczenie miar przyjętych dla tych kryteriów. Obecny stan dokumentacji nie pozwala na wykonanie w pełni takiej analizy. Przeprowadzony test wykonany przy pomocy pełnego zestawu kryteriów wskazuję, że zestaw kryteriów i przyjęte dla nich miary i wagi mogą dać odmienny ranking wariantów i zestaw wariantów rekomendowanych do dalszych opracowań projektowych. Rekomenduje się, aby ostatecznego wyboru wariantu dokonać całościowo w ramach Studium Wykonalności obejmującego Trasę Nową Politechniczną z uwzględnieniem jej powiązań z Trasą Nowa Bulońska. Przeprowadzone analizy potwierdzają możliwość wprowadzenia linii tramwajowej wzdłuż Trasy Nowa Politechniczna na skrzyżowaniu al. Grunwaldzkie z ul. Miszewskiego i Do Studzienki. Możliwości te są uwarunkowane lokalnymi i obszarowymi zmianami organizacji ruchu i geometrii skrzyżowań. Z uwagi na fakt, że system tramwajowy jest silnym czynnikiem rozwoju struktur miejskich, a jego rozwój wymaga szczególnego podejścia analitycznego, budowa ponad 10 km trasy tramwajowej (Nowa Bulońska Płn - Nowa Politechniczna), musi być oparta o analizy potwierdzające jej funkcjonalność i efektywność w całym cyklu \u0026ldquo;życia\u0026rdquo; obiektu i w całym obszarze Gdańska. ","permalink":"/kalendarium/2016-07-01_koreferat_politechniki_gdanskiej/","summary":"\u003cp\u003eNa zlecenie Dyrekcja Rozbudowy Miasta Gdańska siedzibą, zespół naukowców Politechniki Gdańskiej, pod przewodnictwem dr hab. inż. Kazimierz Jamroz, prof. nadzw. PG, przygotował koreferat do analizy wielokryterialnej wariantów przebiegu trasy Nowa Politechniczna w Gdańsku.\u003c/p\u003e","title":"Politechnika Gdańska przygotowała koreferat"},{"content":"Pierwsze wzmianki na temat nowej trasy komunikacyjnej tzw. Nowej Politechnicznej, pojawiły się w czerwcu 2014 roku. Oto historyczna prezentacja koncepcji trasy.\nJedna z pierwszych prezentacji trasy odbywał się 30 czerwca 2014 roku na spotkaniu z radnymi miasta oraz radnymi dzielnicy Wrzeszcz Górny.\nPoniżej przedstawiamy pierwszą prezentację w temacie trasy Gdańsk Południe - Wrzeszcz; link do pobrania.\nPrevious\rNext \u0026nbsp; \u0026nbsp;\r/ [pdf]\rView the PDF file here.\r","permalink":"/kalendarium/2014-06-30_pierwsze_koncepcje_trasy_tramwajowej/","summary":"\u003cp\u003ePierwsze wzmianki na temat nowej trasy komunikacyjnej tzw. Nowej Politechnicznej, pojawiły się w czerwcu 2014 roku. Oto historyczna prezentacja koncepcji trasy.\u003c/p\u003e","title":"Pierwsze koncepcje trasy tramwajowej"}]